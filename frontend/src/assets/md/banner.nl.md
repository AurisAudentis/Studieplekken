## Studieplekken - Update 28/04/2021
Vanaf 22 maart zullen alle studieplekken, ook deze binnen de bibliotheken, enkel nog toegankelijk zijn na reservatie via deze webpagina https://studieplekken.ugent.be.

Mogen we erop aandringen dat een studieplek enkel gereserveerd wordt als je effectief aanwezig zal zijn. Als je een plek reserveert maar niet komt opdagen zorgt dit voor veel frustratie bij studenten en begeleiders. We vertrouwen erop dat iedereen hier zijn verantwoordelijkheid neemt om de studieplekken optimaal te gebruiken. Er zullen ook dagelijks controles uitgevoerd worden in de voormiddag en in de namiddag. Gereserveerde studieplekken die om **10u** en om **15u** niet ingenomen zijn, worden opnieuw vrijgegeven en kunnen dan door andere studenten gereserveerd worden. Het is je eigen verantwoordelijkheid om ervoor te zorgen dat je kaart gescanned wordt.

Als je dus een les of practicum wil combineren met aansluitend een studieplek en nadat de controles zijn uitgevoerd, dan reserveer je dus best een vrijgekomen studieplek de dag zelf (zoniet kan je studieplek niet gegarandeerd worden).

Reservatie kan gebeuren op donderdag voor de volgende week, er zijn verschillende reservatie-uren afhankelijk van de locatie.

Indien je gereserveerd hebt maar je beslist toch niet te komen studeren, gelieve je reservatie dan te verwijderen. Dit kan onder **Profiel > Reservaties** door op het vuilbakje te drukken bij de juiste reservatie. Hetzelfde geldt wanneer je wel komt opdagen, maar niet het ganse tijdslot aanwezig bent. Als je de reservatie verwijdert, geef je medestudenten die wel willen komen studeren of de rest van het tijdslot willen benutten de kans om dat te doen. Op die manier kan optimaal gebruikgemaakt worden van de beschikbare studieplekken.
