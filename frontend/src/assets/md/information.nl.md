# Studieplekken UGent

Vanaf maandag 30 november 2020 stelt de UGent op verschillende campussen stille studieplekken ter beschikking van **UGent studenten die hier nood aan hebben.**

De studieplekken zijn beschikbaar van 30 november 2020 tot 18 december 2020, en tijdens de examens van 4 januari 2021 tot 29 januari 2021.

## Reservaties

Een studieplek kan wekelijks gereserveerd worden, **telkens op donderdag vanaf 19u voor de volgende week**. Mogen we erop aandringen om **enkel een studieplek te reserveren als je zeker aanwezig zal zijn**. Breng ook altijd je studentenkaart mee (of je identiteitskaart als je je studentenkaart verloren bent) zodat de aanwezigen gecontroleerd kunnen worden. Studenten die verschillende keren een studieplek reserveren en niet komen opdagen, zullen niet meer kunnen reserveren.

## Binnenkomst

Elke studielocatie heeft specifieke openingsuren, zowel het aanvangsuur als het sluitingsuur zijn verschillend. Zorg ervoor dat je deze goed bekijkt. We verwachten dat studenten **gespreid binnenkomen en dat er geen wachtrijen worden gevormd aan de ingang**. Om verspreiding van het virus tegen te gaan is het belangrijk om steeds te zorgen voor een onderlinge afstand van minstens 1,5m op elke locatie en in elke situatie. Mogen we daarom vragen om niet te vroeg of op het aanvangsuur aanwezig te zijn, maar wel **gespreid binnen te komen in een periode van een uur vanaf het aanvangsuur.**

Enkel studenten die gereserveerd hebben kunnen gebruik maken van de studieplek. Er worden geen lege plekken opgevuld op het moment zelf, dit creÃ«ert immers wachtrijen en samenscholingen.
Iemand anders laten reserveren met jouw email adres is niet toegestaan. Elke vorm van automatisatie bij het inschrijven is verboden.

## Veiligheidsmaatregelen

Op elke studieplek gelden strikte veiligheidsmaatregelen. Handen dienen ontsmet te worden bij het binnenkomen. Het dragen van een mondmasker is verplicht van zodra je het gebouw betreedt. Eens je op je studieplek zit, mag je het mondmasker uitdoen. De tafels en stoelen zijn op een veilige afstand geplaatst en mogen niet verplaatst worden. Physical distancing dient op elk moment gerespecteerd te worden. Blijf zeker thuis indien je ziek bent of symptomen ervaart.

De studieplekken worden georganiseerd door studenten, medewerkers en vrijwilligers. Ga respectvol met hen en met elkaar om. Op elke studieplek is toezicht aanwezig. Bij problemen of vragen, aarzel niet om deze persoon aan te spreken.

<hr>

Bij extra vragen kun je contact opnemen met [info@studieplekken.ugent.be](mailto:info@studieplekken.ugent.be).

Medewerkers kunnen voor meer info terecht bij [info-medewerkers@studieplekken.ugent.be](mailto:info-medewerkers@studieplekken.ugent.be).
