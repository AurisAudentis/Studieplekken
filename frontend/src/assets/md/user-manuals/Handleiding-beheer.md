# Gebruikershandleiding - beheerder

Hier zal je alle informatie vinden over de beheerder functionaliteiten van de Studieplekken applicatie. Er zijn twee grote secties, namelijk beheer en scan. Wanneer je als beheerder op je naam klikt rechtsboven zal je een drop-down krijgen waar 'Beheer'/'Management' staat en 'scan'. Het aanmaken en algemene beheer van gebouwen, ruimtes, tags,... zal je daar terugvinden. In scan zal je functionaliteiten vinden voor opnemen van aanwezigheden.

# Beheer/Management

In de linkerkolom staat het hoofdmenu met verschillende onderwerpen waarover je meer informatie kan verkrijgen.

## Gebouw
Een gebouw kan je beheren in het 'gebouw/building' rubriek. Op deze pagina heb je een oplijsting van alle gebouwen die onder jouw beheer zijn. Bij elk gebouw hoort zijn adres en tot welke onderwijsinstelling het behoort. Om meer details te zien klik je best op 'bewerken'.

<img src="../assets/md/user-manuals/images/dutch/building_shortcuts.png" width="65%" />

Om een nieuwe locatie aan te maken ga je helemaal onder de lijst van gebouwen en klik op de knop "Nieuw gebouw". Hier zal je een naam, adres en instelling moeten ingeven. 

Als beheerder is het niet mogelijk om gebouwen te verwijderen.


## Studie-ruimte

<br/>

### Initiële aanmaak/verwijdering
Een studieplek staat in de rubriek ruimte. Dit zijn zalen of delen van een gebouw die studenten kunnen reserveren. Op deze pagina zal je een naam zien, de autoriteit/beheerdersgroep die deze ruimte beheert en "plaatsen" is de capaciteit die de locatie heeft.

Om meer gedetaileerde informatie te bekomen druk je op "bewerken" (hamburgermenu).

<img src="./assets/md/user-manuals/images/dutch/location_shortcuts.png" width="60%" />

Opnieuw is er onderaan in de lijst van ruimtes een knop om ruimtes toe te voegen.

! Let op, als de toevoeg knop niet activeert kan het zijn omdat je niet alle verplichte velden hebt ingevuld. Kijk even na of je in alle delen van het formulier een geldige waarde hebt ingevuld; scroll ook zeker eens naar beneden.

<br/>

### Beheer van ruimte
Als je op bewerken klikt kan je bewerkingen maken op de ruimte. Op deze pagina kan je een aantal dingen gaan bewerken:

Druk op de knop "Pas aan" om de basis gegevens van een ruimte aan passen (zitplaatsen, naam van de ruimte,...). Bij het finaliseren van de laatste bewerkingen druk je op de "Oké"-knop klikken om de veranderingen op te slaan en "Annuleren" om aanpassingen ongedaan te maken.

<img src="./assets/md/user-manuals/images/dutch/edit_location_info.png" width="60%" />

Een ruimte kan bepaalde eigenschappen hebben waar gebruikers naar op zoek zijn. Zo kan het zijn dat je duidelijk zou willen maken dat er computers of groepsruimtes beschikbaar zijn in een bibliotheek. Dit doe je op basis van de "tags". De tags zijn etiketten die gemaakt zijn op in de beheer pagina, subrubriek tags. Deze vooraf gemaakte tags kan je dan toevoegen aan je ruimte. Zo zullen ze zichtbaar zijn voor studenten tijdens het kiezen van een ruimte. Voor meer informatie over het aanmaken van tags kijk je naar het volgende puntje.

<img src="./assets/md/user-manuals/images/dutch/location_tags.png" width="60%" />

Openingsuren van de ruimtes kan je vinden onderaan op deze pagina.
<img src="./assets/md/user-manuals/images/dutch/opening_hours.png" width="70%" />

Ps: Het is ook mogelijk om op de bewerkingspagina te komen via het dashboard. Als je naar het dashboard gaat en een specifieke ruimte selecteert zal je alle informatie zien dat een student ook zal krijgen over een locatie. Om eender welke bewerkingen door te voeren als beheerder zal je eerst op de beheer-knop moeten klikken rechts naast de titel van de ruimte. Dit verhelpt dat er perongeluk aanpassingen zouden gemaakt worden.

<br/>

## Tags
<img src="./assets/md/user-manuals/images/dutch/tags_shortcut.png" width="20%" />

Tags of etiketten zijn eigenschappen die ruimtes kunnen hebben. Zo kan je bijvoorbeeld aangeven dat er computers zijn in deze ruimte door een tag "pc". Een tag moet je eerst aanmaken voordat je ze kan gebruiken op een studieruimte. Aanmaak kan je vinden onder "Beheer > Tags". Geef altijd zowel een Nederlandse als Engelse benaming zodat internationale studenten/medewerkers ook alle informatie hebben. 

<br/>

## Gebruikers
Gebruikers in het systeem kan je opzoeken aan de hand van de voornaam, achternaam of barcode. Je kan de voornaam en achternaam combineren tijdens de zoektocht maar beide moeten precies overeenkomen met de namen in de databank. Verschillen in hoofdletters en kleine letters zijn echter geen probleem. 

Een barcode is een code die elke student bij reservatie zal ontvangen. Op basis van de barcode is het ook mogelijk om een gebruiker op te zoeken.

<br/>

## Tijdsloten aanmaken
Nieuwe tijdsloten kunnen worden aangemaakt via het reservatiebeheer scherm. Dit is te vinden onder "Beheer > Ruimtes".
<img src="./assets/md/user-manuals/images/dutch/HBdj3md.png" width="35%" />

Onder reservatiebeheer is er een knop met "Voeg nieuwe openingsperiode toe". Hiermee kunnen er nieuwe tijdsloten worden aangemaakt. 

Er zijn twee soorten tijdsloten: reserveerbare en niet-reserveerbare. Niet-reserveerbare tijsloten kunnen mensen naar toe gaan om te studeren zonder te reserveren. Verder kan een tijdslot gemarkeerd worden als "herhaalbaar". Dit zorgt dat reservaties zullen worden gesuggereerd voor volgende weken om het ingeven gemakkelijker te maken.

![](./assets/md/user-manuals/images/dutch/rrL41aD.png)

Hier is een voorbeeld van:
* een niet-herhalend reserveerbar tijdslot
* een herhalend niet-reserveerbar tijdslot

![](./assets/md/user-manuals/images/dutch/c11aORU.png)

Herhalende tijdsloten worden gesuggereerd in volgende weken. Deze kunnen dan goedgekeurd worden door te klikken op de "Keur goed" knop.
Alle herhalende tijdsloten binnen een week kunnen in één keer goedgekeurd worden door te klikken op de "Keur alle suggesties goed" knop.
![](./assets/md/user-manuals/images/dutch/ZoEtyTb.png)

Bij het aanpassen van een tijdslot is het aangeraden om het originele te verwijderen en gewoon een nieuwe tijdslot aan te maken. Dit voorkomt dubieuze situaties waar studenten al reservaties hebben geboekt.

PS: Lukt het niet om een reservatieslot aan te maken? Kijk zeker na of je alle velden nauwgezet hebt ingevuld. In sommige browsers volstaan de standaardwaarden niet.

<br/>

## Toezichthouders beheren

Toezichthouders zijn vrijwilligers of medewerkers die de aanwezigheden gaan opnemen zonder bijkomende rechten. Je kan nieuwe gebruikers toevoegen aan een locatie door naar beheer > toezichthouders te navigeren. Klik dan op de gewenste locatie om gebruikers toe te voegen of te verwijderen.

![](./assets/md/user-manuals/images/dutch/beheer_toezichthouders.png)

## Aanwezigheden opnemen

Nadat de student zich heeft ingeschreven is het mogelijk om de studenten hun aanwezigheden op te nemen. Dit kan op verschillende manieren.

Je drukt op je naam rechtsboven en navigeer naar Scannen. Klik vervolgens op de locatie waar je aanwezigheden moet opnemen. Vervolgens kan je de voornaam, achternaam of studentennummer van de aanwezige intikken of de QR code van de student inscannen. Voor UGent locaties blijft het ook steeds mogelijk om studentenkaarten te scannen met behulp van een barcode scanner.

Een andere plaats is om naar de locatie te gaan waar je de aanwezigheden wil opnemen. Zoek het huidig reservatieslot en klik op het slot in de kalender. Dan ga je onder de kalender een lijst zien van alle gebruikers die zich hebben ingeschreven. Je kan manueel de voornaam, achternaam of studentennummer intikken.

![](./assets/md/user-manuals/images/dutch/aanwezigheden_opnemen.png)

## Nog vragen?

Indien er verdere vragen zijn contacteer je best de administrator van je onderwijsinstelling. Deze kan je normaal gezien verder helpen.
